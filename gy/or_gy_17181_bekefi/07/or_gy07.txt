7. Gyakorlat
Készíts egy RMI alkalmazást. A program (RmiServer.java) a 1099 porton indítson el egy névszolgáltatást (registry), amibe jegyezzen be "myserver" néven egy távoli objektumot. Az interface neve legyen CircleRemote. Az objektumon egy double getC(Circle c) művelet legyen elérhető, aminek a működése egyezzen meg a Circle osztály getC() metódusával. 
A kliens (RmiClient.java) hozzon létre egy Circle típusú objektumot (középpont: 1,2; sugár: 3) és a távoli objektum segítségével számolja ki a kör kerületét, majd az eredményt írja ki a standard kimenetre.
Alakítsd át az előző feladatban a szervert, hogy egy String process(String s) művelet is elérhető legyen rajta, ami a paraméterként kapott stringet megfordítja. Ez a művelet a ProcessString interface egy metódusa legyen. A kliens hozzon létre egy tetszőleges tartalmű string-et, majd a távoli objektum segítségével fordítsa meg és írja ki a képernyőre az eredményt.
Készíts RMI számológépet. Jegyezz be egy olyan szervert, amely egy számot tárol (a számológépen kijelzett szám), és a számológépek szokásos műveletei érhetőek el rajta (összeadás, szorzás stb.). Mindegyik művelet első operandusa a tárolt szám, a többi operandust meg kell adni a számológépnek. A műveletek eredménye lesz az új tárolt érték, valamint a műveletek visszatérési értéke is ez.