2. Gyakorlat
Készíts egy szervert és egy klienst. A szerver induljon el egy porton, a kliens csatlakozzon hozzá, és küldjön át egy üzenetet. A szerver írja ki az üzenetet a sztenderd kimenetére. A szerver küldje vissza a kliensnek az üzenetet, és a kliens írja ki azt.
A szerverhez kapcsolódjon két kliens egymás után (ugyanazon a porton) úgy, hogy a szerver mindkét kapcsolatot egyszerre tartja nyitva. A kliensek először egy-egy sorban a saját nevüket küldik át, majd felváltva írhatnak be egy-egy sornyi szöveget. A szerver egy "start" üzenet küldésével jelezze az elsőként csatlakozott kliensnek, hogy kezdheti az üzenetküldést. A beírt üzeneteket küldje át a szerver a másik kliensnek ilyen alakban: <másik kliens neve>: <másik kliens üzenete>. A kliensek a standard bemenetről várják az elküldendő üzenetet. Ha valamelyik kliens a "quit" üzenetet küldi, akkor a szerver azt az üzenetet küldje még el a másik kliensnek is, majd bontsa velük a kapcsolatot. A "quit" üzenet küldése, illetve fogadása esetén a kliensek bontsák a kapcsolatot a szerverrel. A kliensek minden lépésnél írják ki a küldött és a kapott üzenetet.
A szerverhez kapcsolódjon n (parancssori paraméter) darab kliens úgy, hogy minden kapcsolatot egyszerre tartson nyitva. Az elsőként csatlakozott kliensnek küldje el a 0 számot. A kliens a kaptt értéket növelje meg 1-gyel, majd küldje vissza a szervernek, ami a kapott értéket továbbítsa a következő kliensnek. Az is ugyanezeket a lépéseket elvégzi, és így haladnak körbe-körbe. Ha valamelyik kliens megszakítja a kapcsolatot, az kerüljön ki a körből, de a többiek között folytatódjon a számok körbeküldése a legutóbbi értékkel.